# Front-end (HTML, CSS, JS)

## Component libraries

### Webuniversum

{% embed url="https://overheid.vlaanderen.be/webuniversum/v3/" %}

De Vlaamse Overheid heeft een webcomponentenblibiotheek gebouwd. We maken daar momenteel geen gebruik van:

* In haar huidige vorm, de 3.0 versie, is deze bibliotheek beschikbaar wanneer we gebruik maken van hun Webplatform. Binnen onze applicatiearchitectuur maken we geen gebruik van dat Webplatform, en kunnen we dus ook geen gebruik maken van de webcomponentenbibliotheek.
* De 3.0 versie is niet open source. Wij maken open source applicaties, en hebben dus nood aan open source oplossing.

### Appuniversum, Webuniversum's Little Sister

Om onze applicaties mee te bouwen, hebben we een open source componentenbibliotheek gebouwd.

De bibliotheek is gebaseerd op de oude webcomponenten van de Vlaamse Overheid, [versie 2.0](https://overheid.vlaanderen.be/webuniversum/webcomponenten-versie-2). Hier bouwden we onze applicaties mee in het begin, toen deze versie nog open source gepubliceerd werd. Om ervoor te zorgen dat we bugs konden oplossen, de bibliotheek konden uitbreiden voor specifieke applicatie componenten en onze applicaties open source konden publiceren, riepen we Appuniversum in het leven. Iedereen die gebruik wil maken van deze bibliotheek, meer specifiek in kader van projecten voor de Vlaamse Overheid, mag hier aan meewerken.

Deze componentenbibliotheek bestaat momenteel uit twee delen: Appuniversum & Ember-Appuniversum.

### Samenwerken met anderen

Er zijn ook andere organisaties op zoek naar manieren om hier open source en meer gericht op applicaties mee om te gaan.

Zo is Kaleidos ook bezig met een bibliotheek, waar we op zoek zijn naar een manier om dichter naar elkaar te groeien: [http://development.kaleidos-prototype.mono.digital/styleguide/auk-tabs.html](http://development.kaleidos-prototype.mono.digital/styleguide/auk-tabs.html)
