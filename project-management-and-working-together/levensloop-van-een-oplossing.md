# Levensloop van een oplossing

{% hint style="warning" %}
Deze pagina is nog in opbouw. Lees je iets raar? Vraag er even naar! [david.suijkerbuijk@vlaanderen.be](mailto:david.suijkerbuijk@vlaanderen.be)
{% endhint %}

## Van idee tot waarde

### Waardeketens (Waarom?)

Waardeketens zijn de opeenvolging van activiteiten (end to end) die nodig zijn om, als organisatie, een product of dienst aan een klant te leveren . De waardeketens van ABB waar het Digiteam nu aan gepland heeft om bij te dragen zijn:

* Kwaliteitsvolle lokale besluiten 
* Gelinkt publiceren en melden zorgt voor doorzoekbare besluitinformatie 
* Gestroomlijnd communiceren tussen Vlaanderen en lokale besturen 
* Vereenvoudigde en interactieve toegankelijkheidsinformatie leidt tot meer data en een groter inclusiviteitsbewustzijn 
* Het duurzaam, betrouwbaar en herbruikbaar open stellen van (contact)gegevens van lokale besturen 
* Het beleid rond geloofsgemeenschappen steunt op duurzame, betrouwbare en herbruikbare informatie 
* Kennisgedreven digitale end-to-end dossierbehandeling

_Ondersteunende waardeketens_

* De IT-dienstverlening wordt op een duurzame, kwaliteitsvolle en efficiënte manier ontwikkeld en ondersteund

Een nieuw **idee voor oplossing** past altijd in een bestaande of nieuwe waardeketen.

Waardeketens worden op Solution-niveau opgevolgd en afgestemd.

{% hint style="info" %}
Idealiter heeft iedere waardeketen een duidelijke beschrijving.
{% endhint %}

### Oplossingen (Hoe?)

Een oplossing is de manier waarop het Digiteam bijdraagt tot het verbeteren of mogelijk maken van een waardeketen. Iedere oplossing die binnen het Digiteam wordt gebouwd moet bijdragen tot een waardeketen.

Een oplossing kan ontwikkeling in één of meerdere producten vergen. Als er meerdere producten betrokken zijn,  is de afstemming des te belangrijker om de oplossing op te kunnen leveren in de [ontwikkelcadans](de-ontwikkelcadans/).

Een oplossing kan over verschillende [groeispurten](de-ontwikkelcadans/#groeispurt) ontwikkeld en opgeleverd worden.

Oplossingen worden op Solution-niveau bedacht, verduidelijkt, opgevolgd en afgestemd. 

{% hint style="info" %}
Iedere oplossing staat kort en krachtig beschreven een oplossingenfiche.
{% endhint %}

### Epics en stories in de product backlogs (Wat?)

Om helder te krijgen wat er dan functioneel moet kunnen in de betrokken producten maken we gebruik van Epics.  Een Epic is een beschrijving van een functioneel blok dat, eens gebouwd en beschikbaar gemaakt in het product voor eindgebruikers, voor de business eigenaar een bepaalde waarde zal opleveren. De tijd nodig om een Epic te realiseren is doorgaans langer dan een sprint. Bij ABB proberen we Epics wel zo te dimensioneren dat ze in 1 [groeispurt](de-ontwikkelcadans/) kunnen worden opgeleverd. Dit doen we omdat de planningsfocus op een centrale [planningsdag](de-ontwikkelcadans/) in principe niet verder reikt dan 1 [groeispurt](de-ontwikkelcadans/).

{% file src="../.gitbook/assets/Handleiding Agile @ ABB - Draft 1.0.1 (1).pdf" %}
Oplossingen, Epics en Stories in Jira
{% endfile %}

